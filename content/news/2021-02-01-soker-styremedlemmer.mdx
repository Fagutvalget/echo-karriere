---
title: echo karriere søker styremedlemmer
description: Lyst til å bidra med å gjøre echo karriere enda bedre?
slug: bli-styremedlem
date: 2021-08-28
published: true
---

## Hvem ser vi etter?

Vi ser etter engasjerte studenter som vil bidra til å videreutvikle echo
karriere og lage en spennende, engasjerende og interessant karrieredag for
IT-studenter i Bergen og omegn. Er du en person som ikke er redd for å ta i et
tak, lyst til å skape noe givende og ønsker å jobbe med og for studenter
passer et verv i echo karriere perfekt for deg.

## Hva skal du gjøre?

Har du lyst til å være ansvarlig for et av de største arrangementene på Matnat?
echo karriere er en plattform for alle som
studerer IT i Bergensområdet som flere hundre studenter har vært deltakere på.
Dette vil være en ypperlig mulighet for deg som student å bygge
relasjoner og nettverk mellom student og næringsliv. Du får bli en del av en
organisasjon som har jobber tett med bedrifter for å arrangere en karrieredag.
Hos oss vil du bli tatt godt imot og lært opp av erfarne studenter for den rollen
du søker på, og en svært ettertraktet posisjon på CVen din. Vi ser frem til å høre
fra deg!

## Hva trenger vi?

- **PR-ansvarlig:** Ansvarlig for sosiale medier og kontaktansvarlig for media.
- **Nestleder:** Du har lyst til å hjelpe med å arrangere og sørge for at karrieredagen
  blir den beste mulig.
- **Frivilligansvarlig:** Ansvarlig for rekruttering og håndtering av
  frivillige på karrieredagen.
- **Nest-økonomiansvarlig:** Interessert i IT og økonomi? Vi trenger deg som
  på sikt vil bli økonomiansvarlig.
- **Nest-webansvarlig:** Brenner du for webutvikling? Denne rollen er for deg
  som vil lære og jobbe med (web)utvikling og på sikt bli webansvarlig.
- **Bedriftsansvarlig:** Sørger for at bedrifter er oppdatert og informert om
  echo karriere.
- **Styremedlem:** Synes du echo karriere virker spennende uten at du vil
  forplikte deg til en rolle? Søk likevel!

## Søk

Dersom dette høres ut som noe for deg kan du sende søknaden din
[her](/for-studenter/sok-til-styret/), skriv gjerne hvilken stilling du
søker på.
