---
title: Informasjon, karrieredag 2021
description: Alt av informasjon som du som bedrift trenger for å delta echo karriere.
path: /for-bedrifter/informasjon/
published: false
---

## Karrieredagen holdes 12. februar 2021 kl. 10-16

Karrieredagen vil bli annonsert på våre hjemmesider, gjennom echo sine
kanaler og andre relevante sosiale medier. Vi vil kun ha plass til 20
bedrifter og det gjelder derfor å være tidlig ute dersom dere ønsker å
sikre dere en plass på karrieredagen. Vi forventer at arrangementet blir
fullt og vil velge bedriftene som får delta basert på
først-til-mølla-prinsippet.

## Praktisk informasjon

### Digital plattform

echo karriere vil stå for de tekniske løsningene på den digitale
karrieredagen. Deres bedrift vil motta en lenke til den digitale
plattformen hvor karrieredagen vil foregå. Vi vil benytte BigMarker til
presentasjonene og Discord til digitalt standrom.

### Hvordan foregår karrieredagen?

Gjennom grunnpakken vil alle bedrifter som deltar få avholde en
presentasjon av bedriften sin for studentene, og gis tilgang til et
digitalt standrom som studentene kan besøke.
Introduksjons-presentasjonen vil finne sted ved starten av
karrieredagen, mens standen vil være åpen gjennom hele karrieredagen.

Dersom deres bedrift har kjøpt bedriftspresentasjon-pakken og/eller
workshop-pakken i tillegg, vil dere i forkant av karrieredagen få utdelt
et tidsrom for avholdelse av presentasjonen og/eller workshopen. Dere
vil motta egne lenker til de digitale rommene hvor disse aktivitetene
vil foregå.

Foruten introduksjonspresentasjonene som vil finne sted ved oppstarten
av dagen, vil bedriftspresentasjonene, workshop’ene og de digitale
standene i stor grad foregå parallelt utover dagen iht. planlagt
tidsplan. Studentene vil få informasjon om hvilke bedrifter som vil
avholde bedriftspresentasjon og/eller workshop, samt tidspunktet for
dette, og vil selv velge hvilke aktiviteter som de vil delta på.

Alle bedrifter er også velkommen til å avholde konkurranser eller andre
aktiviteter gjennom deres digitale standrom.

### Nærmere om workshop

Workshop sammen med studentene vil gi bedriften et bedre inntrykk av den
enkelte student/deltaker. Bedriften velger selv innholdet i workshop’en
og antall deltakere. Bedriften må melde tilbake tema/agenda, antall
deltakere og ønsket tidspunkt for avholdelse, slik at vi kan
videreformidle dette til studentene og få organisert de ulike deltakerne
til workshop’en i forkant av karrieredagen. Vi vil bestrebe, men kan
ikke garantere at ønsket tidspunkt for workshop’en blir innvilget.

## Tidsplan

Karrieredagen vil ha følgende tidsplan:

- Kl. 10: Velkommen og praktisk informasjon
- Kl. 10:05 - 11:15: Introduksjonspresentasjoner for 20 bedrifter (3
  min per bedrift)
- Kl. 11:15 : Digitale standrom åpner
- Kl. 11:30 - 16:00 Utvidede konseptpresentasjoner
- Kl. 11:30 - 13:30 Workshops
- Kl. 13:45 - 15:45 Workshops
- Kl. 16 Karrieredagen avsluttes

Vi tar forbehold om endringer i tidsplanen. Dersom det blir vesentlige
endringer, vil dere bli informert om dette i forkant av karrieredagen.
