---
title: Gjensidigedagen
description: Hvert år inviterer vi til Gjensidigedagen på Huset vårt i Oslo.
path: /jobb/gjensidigedagen/
published: true
---

Hvert år inviterer vi til Gjensidigedagen på Huset vårt i Oslo. Vi
velger ut 60 heldige studenter som får et innblikk i hvordan det er å
jobbe hos oss. I 2020 måtte vi dessverre avlyse på grunn av
koronasituasjonen, men nå er vi godt forberedt og har en digital løsning
for arrangementet i 2021.

På Gjensidigedagen får du møte konsernsjefen, flere av våre direktører
og dyktige medarbeidere. Vi arrangerer workshops/arrangementer innen
ulike fagfelt, der du kobles opp mot det fagfeltet som er mest relevant
for utdanningen din. I tillegg får du høre på spennende foredrag og bli
bedre kjent med de ulike avdelingene hos oss.

Dette er en enestående mulighet til å prøve deg på relevante faglige
utfordringer i et av Norges største finanskonsern, og til å bygge
nettverk med ansatte og studenter.
